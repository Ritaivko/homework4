<!DOCTYPE html>
<html>
    <head>
        <title>Домашнее задание №4</title>
        <link href="main.css" rel="stylesheet"/>
        <script src="main.js" type="text/javascript"></script>
    </head>
    <body>

        <div class="header"> 
            <img src="./assets/bchb.jpg" 
            alt="Бел-чырвона-белы сцяг" 
            width="100px">
             <h1>Годзе</h1>
        </div> 
            <div class="content">    
                <p>Годзе брахні ўжо, падкупленых зводаў!<br>
                Годзе таптання праўд вечных, святых!<br>
                Сцежку свабоднаму духу народа,<br>
                Сцежку да сонца і зор залатых!</p>
    
                <p>З году у год мы жылі, як жывёла,<br>
                З году да году чакалі святла...<br>
                Што ж нажылі мы, як глянуць наўкола,<br>
                Што нам апека тут наша дала?</p>
     
                <p>Тыя, ў дагонцы за блескам часовым,<br>
                Браццяў запрэглі ў нявольнічы плуг,<br>
                Тыя, таргуючы імем Хрыстовым,<br>
                Цемру і здраду спладзілі ўвакруг.</p>

                <p>Годзе заходняй ці ўсходняй культуры!<br>
                Для беларуса цана ім адна,<br>
                Усе вы, панове, аднакай натуры:<br>
                З сэрца чужога кроў ссалі б да дна.</p>
    
                <p>Вашу карысць нам і вашы заслугі<br>
                Добра ўжо скеміў таптаны народ;<br>
                Добра вядомы і путы і пугі,<br>
                Песціў якімі ваш Захад і Ўсход.</p>
    
                <p>Мы не пакінем свае папялішчы,<br>
                З сцежкі — наперад, не пойдзем назад.<br>
                Смела здрузгочам старыя бажышчы,<br>
                Новым законам збудуем пасад.</p>
    
                <p>Годзе нам сілу прыблудаў вялічыць<br>
                Дзецьмі, багаццем радзімай зямлі!<br>
                Нашы загоны даўно ўжо нас клічуць,<br>
                Нашы загоны, што зеллем зраслі.</p>
    
                <p>Досыць ішлі на чужым павадку мы<br>
                Доўгія векі без веры ў сябе;<br>
                Мы ўжо не тыя,— інакшыя думы<br>
                Выраслі з намі, завуць к барацьбе.</p>
    
                <p>Станем к змаганню мы з ведзьмаю-крыўдай<br>
                Дружна, адважна, плячо ў плячо:<br>
                Рухне старое, хоць крэпкае з віду,<br>
                Яснае, вольнае створым жыццё.</p>
    
                <p>Годзе нам есці аб’едкі і косці,<br>
                Злыбядзе ўсякай паклоны дарыць!<br>
                Гаспадары мы ў сябе, а не госці,<br>
                Час к панаванню нам след церабіць!</p>
    
                <p>Тое, што ўзята маною дачэсне,<br>
                Вечна не будзе душыць, як прыгон;<br>
                Наша вярнуцца к нам мусіць канешне,—<br>
                Гэткі ўжо быту народаў закон.</p>
    
                <p>Гібне памрока душыўша ад векаў,<br>
                Сонца і зоры к сабе свет завуць...<br>
                Сцежку свабоднай душы чалавека!<br>
                К вольным дням вольныя людзі ідуць!</p>
        </div>
            <footer class="footer"> 
                ©Янка Купала, 1912 год.
            </footer>
    </body>
</html>